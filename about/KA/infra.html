<h3 class="header-y">მდებარეობა და ინფრასტრუქტურა</h3>
<p>საცხოვრებელი კომპლექსის „დიღმის პარკის“ პრესტიჟულობასა და პოპულარობას, პირველ რიგში, მისი გეოგრაფიული მდებარეობა განაპირობებს. საუკეთესო არეალი ლუბლიანასა და ბელიაშვილის ქუჩებს შორის, ეკოლოგიურად სუფთა მიკროკლიმატი, რასაც მტკვრის ხეობა და დიღმის ტყე-პარკი ქმნის, სხვა ანალოგიურ პროექტებთან შედარებით ამ კომპლექსის უპირატესობას წარმოადგენს.</p>
<hr>
<h3 class="header-y">სუფთა ჰაერი</h3>
<p>კავკასიის გარემოსდაცვითი არასამთავრობო ორგანიზაციების ქსელმა ჩაატარა კვლევა, რომლის მიხედვით თბილისში ჰაერისა და გარემოს სისუფთავით ბაგები, კუს ტბის ტერიტორია და ვაშლიჯვარი ლიდერობს. მეორე ადგილზეა დიღომი, თემქა და ორხევი. ეკოლოგიურად ყველაზე დაბინძურებულ უბნებად კი ვერა და სოლოლაკი დასახელდა. კვლევის თანახმად, აღნიშნულ ტერიტორიებზე ჰაერის შემცველობაში ჯანმრთელობისათვის საშიში ნივთიერების აზოტის დიოქსიდის გადაჭარბებაა. </p>
<hr>
<h3 class="header-y">მწვანე საფარი</h3>
<p>თბილისის ცენტრალურ უბნებში პარკებისა და გამწვანებული ადგილების რაოდენობა სულ უფრო მცირდება. ამ ფონზე დიღმის მასივი დედაქალაქის ყველაზე მწვანე უბანია. 20, 5 ჰექტარზე განთავსებული დიღმის ტყე თბილისის ყველაზე დიდი რეკრეაციული ზონაა მცენარეთა უნიკალური სახეობებითა და მრავალფეროვნებით. საცხოვრებელი კომპლექსი „დიღმის პარკი“ კი დიღმის ტყის მიმდებარედ მდებარეობს.</p>
<hr>
<h3 class="header-y">სიმყუდროვე</h3>
<p>კვლევების თანახმად თბილისში გადატვირთულმა მოძრაობამ ე.წ. „პრესტიჟული“ უბნები საცხოვრებლად ნაკლებად პრიორიტეტული გახადა. უძრავი ქონების შეძენისას მომხმარებელი ისეთ უბნებს ანიჭებს უპირატესობას, სადაც ნაკლები ხმაური, მოძრაობა და გამონაბოლქვია.  ხმაურის ყველაზე მაღალი მაჩვენებელი დედაქალაქის მასშტაბით ვარაზისხევსა და გმირთა მოედანზე აღინიშნება. დიღმის მასივი კი ტრანსპორტით გადატვირთული არ არის და ხმაურიც ნაკლებია. ამასთანავე „დიღმის პარკს“ აქვს შიდა ეზო, რომელიც იზოლირებულია ცენტრალური ქუჩებისაგან, რაც აქაურ მობინადრეებს ხმაურისაგან იცავს და საცხოვრებლად კიდევ უფრო მეტ კომფორტს ქმნის. </p>
<hr>
<h3 class="header-y">მდებარეობა</h3>
<p>უძრავი ქონების ბაზრის ერთ-ერთი ბოლო კვლევის თანახმად, მომხმარებელთა უმრავლესობა, თბილისში ბინის ყიდვისას ითვალისწინებს, თუ რამდენად წყნარ, ეკოლოგიურად სუფთა და სამსახურთან, სასწავლო დაწესებულებასთან ან სავაჭრო ცენტრთან ახლოს იმყოფება ბინა. ამავე კვლევის თანახმად, ბინის შეძენის მხრივ, პრიორიტეტს ანიჭებენ: საბურთალოს - 30%, დიდუბე-დიღომს - 17%, თბილისის გარეუბნებს -13%, ნაძალადევს - 11%, ვაკე-ბაგებს - 9%, დანარჩენი კი სხვა უბნებს. აქვე აღსანიშნავია, რომ ერთ დროს ყველაზე პრესტიჟულ უბნად მიჩნეული ვაკე დიღომს 8%-ით ჩამორჩა.</p>
<p>სპეციალისტთა განცხადებით, მომხმარებელთა შორის დიღმის პოპულარობა პირველ რიგში მისმა ადგილმდებარეობამ განაპირობა. ცენტრალური უბნებისგან განსხვავებით, დიღომში სიმწვანე და სუფთა ჰაერია. ამისთან ერთად, უბნის სიახლოვეს განთავსებულია უამრავი მნიშვნელოვანი დაწესებულება და სავაჭრო ობიექტი.</p>
