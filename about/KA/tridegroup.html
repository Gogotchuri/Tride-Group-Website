<h3>კომპანია "TRIDE"</h3>
<p>სამშენებლო კომპანია „ტრიდე“ 2007 წელს დაარსდა. სადღეისოდ იგი მზარდ დინამიურ ორგანიზაციას წარმოადგენს, რომელიც სამშენებლო ბაზარზე ფართომასშტაბიან სამუშაოებს ახორციელებს. შექმნის დღიდან „ტრიდე“ ქმნის ინოვაციურ და ორიგინალურ პროექტებს, რომელშიც  თანამედროვე არქიტექტურისა და ბინათმშენებლობის მოთხოვნები შერწმულია მომხმარებლების ყველა სურვილსა და საჭიროებასთან.</p>
<p> 
  „ტრიდეს“ პირველ წარმატებულ პროექტს ბათუმში, გორგასლის ქუჩაზე თანამედროვე სტანდარტების მრავალსართულიანი სახლი წარმოადგენს. ამ პირველი პროექტითვე შეძლო „ტრიდემ“ მომხმარებლის ნდობის მოპოვება, რადგან ხარისხიანი მშენებლობის გარდა, მოსახლეობამ შეძენილი ბინები დაპირებულ ვადებში ჩაიბარა, რაც ქვეყნაში სამშენებლო სექტორის ერთერთი ყველაზე დიდი და სერიოზული პრობლემაა.
</p>
<p>
  2010 წელს „ტრიდემ“ მომდევნო, გაცილებით ფართომასშტაბიან პროექტის საცხოვრებელი კომპლექსი „დიღმის პარკის“ მშენებლობა დაიწყო. კომპლექსის სამშენებლო მოედანი თბილისში, ლუბლიანას ქუჩაზე, დიღმის ტყე-პარკის მომდებარედ 33 500 კვ. მეტრ ტერიტორიას მოიცავს, საიდანაც მშენებლობის დასრულების შემდეგ 28 800 კვ. მეტრი გამწვანებულ ზონად დარჩება. 2-3 წელიწადში „დიღმის პარკი“ იქნება თბილსის ერთი დამოუკიდებელი, ევროსტანდარტების საცხოვრებელი „მწვანე კვარტალი“, სადაც 1 000-ზე მეტი ოჯახი იცხოვრებს, რომელთაც საკუთარი ინფრასტრუქტურული დაწესებულებები მოემსახურება.
</p>
<p>
  უკვე წლებია "ტრიდეს" გუნდი დაკომპლექტებულია კვალიფიციური და გამოცდილი პროფესიონალებით. სადღეისოდ კომპანიას 200-ზე მეტი ადამიანი ჰყავს დასაქმებული, თანამშრომლობს 10-ზე მეტ კონტრაქტორ კომპანიასთან. "ტრიდეს" აქვს მყარი ფინანსური მდგომარეობა, რაც მშენებლობის დათქმულ ვადებში ჩაბარებას უზრუნველყოფს.
</p>
<p>
  „ტრიდეს“ უახლოესი გეგმები „დიღმის პარკით“ არ ამოიწურება. დაგეგმილია სასტუმროს ტიპის საცხოვრებელი სახლის მშენებლობა ბაკურიანში და საცხოვრებელი კორპუსების მშენებლობა თბილისის სხვადასხვა უბნებში.
</p>
<hr>
<h3>კომპანის დირექტორის მიმართვა</h3>
<p><img src="./img/icons/logo.png" class="img-responsive thumbnail" alt="Dimitri Gokhelashvili"> დღეს უძრავი ქონების ბაზარზე სერიოზული კონკურენციაა. თუმცა, ვფიქრობ, ჩვენი კომპანია ამ პროცესს წარმატებით უმკლავდება, რადგან მომხმარებელს ყველასაგან განსხვავებულ პროდუქტს ვთავაზობთ. ეს არის საცხოვრებელი კომპლექსი „დიღმის პარკი“.</p>
<p>
  სადღეისოდ აშენებული, ექსპლუატაციაში მიღებული და შესახლებულია კომპლექსის 7 კორპუსი: „ა“, „ბ“, „გ“ სექციები, „მწვანე სახლი“, „პანორამა 1“, "პანორამა 2" და "პანორამა 3". ეს კი ნიშნავს 60 ათას კვადრატულ მეტრამდე საცხოვრებელ ფართობს და 600-მდე დასახლებულ ოჯახს. საერთო ჯამში „დიღმის პარკი“ 1 000-ზე მეტ ოჯახზეა გათვლილი. შესაბამისად საცხოვრებელი კომპლექსის ტერიტორიაზე კიდევ 40 ათას კვადრატულ მეტრზე მეტი საცხოვრებელი ფართობის მშენებლობა იგეგმება.
</p>
<p>
  ამჯერად სამშენებლო კომპანია „ტრიდე“ წარმოგიდგენთ „დიღმის პარკის“ ახალ მეექვსე კორპუსს „პანორამა 2“-ს. თანამედროვე ტექნოლოგიებითა და მასალებით აშენებულ ულამაზეს სახლში თქვენთვის კიდევ უფრო მეტი კომფორტია შექმნილი. ჩვენი სხვა კორპუსებისგან განსხვავებით, „პანორამა 2“ ენერგოეფექტური სახლია, დათბუნება გაკეთებულია მაღალი ხარისხის საიზოლაციო მასალით, რაც მნიშვნელოვნად შეგიმცირებთ ბინის გათბობა-გაგრილების ხარჯებს. უმაღლესი ხარისხის ნატურალური ქვით მოპირკეთებული ვესტიბიული, ვერტიკალური ლენტური შუშის ვიტრაჟები, პანორამული ლიფტი და ინდივიდუალური ტერასები თქვენი კომფორტული ცხოვრების გარანტიაა.
</p>